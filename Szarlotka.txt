SKŁADNIKI:

JABŁKA
1,5 kg jabłek (na szarlotkę najlepiej twardych i kwaśnych, np. szara reneta)
5 łyżek cukru
1/2 łyżeczki cynamonu

CIASTO
300 g mąki
250 g zimnego masła (50 g masła można zastąpić smalcem)
1,5 łyżeczki proszku do pieczenia
5 łyżek cukru
1 łyżka cukru wanilinowego
1 jajko
Do posypania: cukier puder

PRZYGOTOWANIE:

JABŁKA
Jabłka obrać, pokroić na ćwiartki i wyciąć gniazda nasienne. Pokroić na mniejsze kawałki i włożyć do szerokiego garnka lub na głęboką patelnię.
Dodać cukier i cynamon i smażyć przez ok. 20 minut co chwilę mieszając, aż jabłka zmiękną i zaczną się rozpadać.

CIASTO
Do mąki dodać pokrojone w kostkę zimne masło, proszek do pieczenia, cukier i cukier wanilinowy.
Składniki połączyć w jednolite ciasto (mikserem lub ręcznie), pod koniec dodać jajko (ciasto będzie dość miękkie).
Podzielić je na pół i włożyć obie połówki do zamrażarki na ok. 15 minut.

PIECZENIE:

Piekarnik nagrzać do 180 st C. Przygotować niedużą formę*.
Wyjąć jedną połówkę ciasta z zamrażarki, pokroić nożem na plasterki i wylepić nimi spód formy. Następnie wyłożyć na to jabłka.
Pozostałe ciasto zetrzeć na tarce bezpośrednio na jabłka (lub pokroić ciasto na plasterki i ułożyć na wierzchu).
Wstawić do piekarnika i piec przez ok. 50 minut lub na złoty kolor. Upieczoną szarlotkę przestudzić i posypać cukrem pudrem.
WSKAZÓWKI
 * np. prostokątną formę 21 x 27 cm lub kwadratową 24 x 24 cm lub tortownicę o średnicy 26 cm